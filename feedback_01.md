# Обратна връзка (2022-07-11)


## Документация
- Важно е да добавиш [README файл](https://www.makeareadme.com/). Можеш да погледнеш пак лекцията за финалния проект, там говорихме за него.
- `requirements.py` следва да е по-скоро `requirements.txt`, където да си изброила всички пакети, които трябва да бъдат инсталирани, за да работи програмата ти. Ако няма такива, по-скоро не ти трябва `requirements.txt` 

## Качество на кода
 - Добре е да преформатираш кода си, така че да премахнеш всички несъответствия с [PEP8](https://pep8.org/). Можеш да го направиш автоматично чрез IDE-то си или с някой от пакетите, за които сме приказвали.
 - Имаш празни `.py` файлове.
 - `main.py` работи добре, няма нужда да го променяш за целта на проекта, но ако използваш `argparse` или `click`, например, много от нещата, които е трябвало да направиш от нулата стават по-лесни.
 - Във всяка функция в `cli/commands.py` се повтарят редове за свързване с базата данни, вземане на курсор, затваряне на връзката. Това не е идеална ситуация в кода. Ако, да речем, искам да сменя базата данни с друга, би следвало да сменя доста редове код. Добре е да намериш начин тези неща, или поне част от тях, да не се повтарят.
 - Mоже би имаш твърде много пакети за сложността на проекта си. Също така, `cli/commands.py` съдържа доста код за комуникация с базата данни, който, при наличието на пакет на име `database`, може би бих очаквал да живее там.
 - Би било добре да документираш функциите в `commands.py` 

## Git и GitHub
 - Добре е да добавиш `.gitignore` файл (можеш да google-неш за стандартен такъв за python проект и да добавиш каквото е специфично за твоя)
 - Помисли дали на потребителя ти е необходима готова база данни с филми в нея и съответно дали искаш тя да е част от това, което искаш да се съхранява в репозиторията ти. Това да има примерна база данни с нещо в нея е чудесно за всеки разработчик, но това не следва да е базата данни, която се използва от потребителя.


## База данни и SQL
 - Схемата на базата ти данни изглежда напълно адекватна :)
 - Добре е да документираш схемата (какви таблици, колони, връзки между тях и т.н.). Може да бъде и във формата на диаграма.

## Валидация и обработка на грешки
 - В момента не правиш валидация на данните, подадени от потребителя, когато се изпълнява някоя команда. Помисли до какви проблеми може да доведе това и как да ги предотвратиш. Добре е и когато потребителят въведе невалидни данни, да му бъде дадена информация за това какво от това, което е въвел, е невалидно.
 - При всички операции с базата данни, ако кодът ти хвърли грешка, връзката с базата няма да бъде затворена. Помисли какво да направиш, за да предотвратиш този проблем.

## Правилно поведение на програмата
 - Поради липсата на валидация, `movadd` и `movfv` могат да имат странно поведение. Оставям на теб да намериш какво можеш да подобриш и как.
 - `movcat liked` трябва да ми даде 5-те най-харесвани филма. Също така не бива да има повтарящи се филми в резултатите.
 - Това дали `movcat newest` ще ми даде информация за най-новите филми зависи изцяло от това в какъв формат съм задал датата на създаване на филма, когато съм го въвел чрез `movadd`. Как би го предотвратил?
 - `movcat genre` не се изпълнява правилно, а завършва с грешка

## Бонус
 - Можеш да добавиш тестове към кода си

 